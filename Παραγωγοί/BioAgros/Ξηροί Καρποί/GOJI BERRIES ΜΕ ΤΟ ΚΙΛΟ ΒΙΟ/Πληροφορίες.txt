Το Γκότζι, Γκότζι μπέρι, Μούρο γκότζι ή Λυκόμουρο (Goji, goji berry ή wolfberry), είναι ο καρπός από το Λύκιον το βάρβαρον ή Λύκιον το κοινόν (Lycium barbarum) και Λύκιον το σινικόν Lycium chinense, δύο στενά συγγενικά είδη του γένους Λύκιον (Lycium) στην οικογένεια των Στρυχνίδων ή Σολανίδων (Solanaceae). Η οικογένεια επίσης περιλαμβάνει την πατάτα, τομάτα, μελιτζάνα, πιπεριά τσίλι και τον καπνό. Και τα δυο είδη, είναι ιθαγενή στην Ασία.